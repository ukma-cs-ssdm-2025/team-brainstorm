# Рефлексія

На початку сему були проблеми з розподілом ролей і з розумінням «а що саме я роблю?». Дякую моїй команді що завжди допомагали мені зрозуміти що і як.

Щодо роботи над кодинговою стороною проєкту можу сказати, що ми досить швидко розібрались хто чим буде займатись, та в принципі що важливіше зробити першим. Паралельно ми намагалися підтримувати документацію, велике дякую за це Вероніці.

Мій основний фокус у цьому проєкті був на фронтенді. Я багато часу провела над тим, щоб інтерфейс був більш-менш гарним та інтуїтивно зрозумілим, було дуже приємно бачити як він поступово покращувався, з'являлось щось новеньке та дизайн ставав краще.

Ще одна важлива для мене частина — це бекенд-фічі та робота з гітом. З самого початку я реалізувала деякі функції на бекенді, ще коли ми не мали нормального фронту та бд. З часом довелось переписувати ті функції бо вони ламались та не працювали, це був дуже цікавий досвід, тепер стала набагато краще розуміти принцип комунікації фронту з беком.

Також я вперше попрацювала з докером. Як людина без досвіду роботи з лінуксом, скажу що це було важкувато)

Щодо гіту - я трохи організовувала нашу з ним роботу: гілки, пулл реквести, мердж-конфлікти. Для мене це був великий прогрес в розумінні як працює гіт та як правильно з ним працювати (раніше він був для мене загадкою). 

Звичайно, не обійшлося без труднощів. Семестр був чесно кажучи перенасичений. У якийсь момент ми не встигали все вчасно, відкладали деякі завдання. Також відзначу що в посеред курсу наша команда стала менше, через що нам доводилось брати на себе більше роботи. Але я рада, що попри всі проблеми ми змогли все доробити.


Якщо підсумувати, цей проєкт дав мені кілька важливих речей:

- Технічно — я стала впевненіше працювати з фронтендом, тестами, трохи з бекендом і з гіт-процесами.
- Командно — краще відчула, як важливо проговорювати ролі, очікування і не замовчувати проблеми з навантаженням або дедлайнами.

Попри всі труднощі, відчуття в кінці — дуже тепле. Ми дійшли до робочого результату, навіть є бажання попрацювати ще над цим проектом, в чомусь його покращити. І це мабуть найкращий показник - коли після закінчення хочеться не просто забути, а зробити щось ще.

PS. Дуже дякую пану Сергію за такий класний курс, чесно кажучи серед інших курсів цього сему МРПС був для мене найулюбленішим. Це був реально класний досвід, який мені сто відсотків знадобиться у майбутньому. Також дякую пану Дмитру, бути на ваших практиках було дуже комфортно та цікаво, дякую вам за ваші рекомендації для покращення нашого проекту та організації роботи над ним.
